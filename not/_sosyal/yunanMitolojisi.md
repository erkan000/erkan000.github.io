---
layout: default
title: Yunan Mitolojisi
date: 30.07.2018
---

 Yüzyıllar öncesinden bahsediyoruz; yıldırım, sel, deprem, fırtına benzeri doğa olaylarının insanları etkilediği, korkuttuğu, aynı zamanda onları bir çeşit inanca sürüklediği yıllar. Mitoloji; eski zamanda inanç olarak kalmış, şimdiyse kültürel miras olarak değerlendirilen hikayeler bütünüdür.

 Farklı coğrafyadaki farklı halkların çoğunun mitolojileri de farklı olur, Hint, Maya, Japon gibi. Bizim bu kısımda paylaşacağımız ise efsanelerinin bir kısmına Anadolu topraklarında ev sahipliği yaptığımız Yunan Mitolojisi’dir.

 İlk yazılan mitolojilerden sayılan yunan mitolojisi çevresindeki çoğu halkı da etkisi altında bırakmıştır. Yunan halkı doğa olaylarıyla birlikte yüce Olympos dağının etkisinde kalmış tanrılarını da buna göre şekillendirmişlerdir. Efsaneye göre dağın tepesinden bir kente ulaşılır ve orada tanrılar yaşamaktadır...


#### ZEUS
Zeus, Olympos Dağı’nda oturan tanrıların en güçlüsü ve en kudret lisidir. Olympos Dağı’nda adaleti ve huzuru sağlamakla görevlidir ve Zeus’a gökyüzü tanrısı olmak düşer. Yağmurları o yağdırır, şimşekleri o çaktırır, gökleri o gürüldetir. Aynı zamanda yağmurdan herhangi bir hayvana kadar bir sürü şekle girebilir.Çoğu zaman elinde bir şimşek ile resmedilmiştir. Aynı zamanda tanrıların kralı olduğu için taht ve asa ile de sık sık betimlenir.

#### ARES
Zeus’un oğlu Ares, savaş tanrısıdır. Oğullarıyla birlikte iç ayaklanmalar çıkarıp şiddet, korku ve huzursuzluk yaratırlar. Bu olumsuz durumdan bıkan tanrı ve tanrıçalar Ares’e savaş açarlar fakat yenilirler. Savaşı kazanmasına rağmen Ares babası Zeus’u tahtından etmez. Bunun karşılığında Olympos’ta yaşamaya başlar.

#### POSEİDON
Poseidon, denizler tanrısıdır. Aynı zamanda ZEUS’un kardeşidir. Elindeki yabaya benzeyen3 çatallı silahıyla denizlerde fırtınalar yaratıp rüzgarlar estirebilir. Ayrıca silahıyla yere vurduğunda depremlere neden olması onu aynı zamanda deprem tanrısı yapar. Poseidon hırs ve gücü temsil eder. Poseidon’un hırsı Atlantis’in yok olmasına sebep olmuştur. Bunun nedeni ise dünyanın en mükemmel şehrini inşa etme arzusudur. Karanlığın ve İşkencenin tanrısı olan Gorgos’la savaş içindedir.

#### EROS
Eros, aşk’ın simgesidir. Bir efsaneye göre attığı okla insanları birbirine aşık eder.

#### HESTİA
Hestia, Zeus’un ablası ve aile tanrıçasıdır. Ailelerin, aile yaşantısında huzurun ve konukseverliğin koruyucusu olduğuna inanılır.

#### AFRODİT
Aşk ve güzellik tanrıçası olan Afrodit’in deniz köpüklerinden doğduğuna ya da Zeus’un kızı olduğuna inanılır. Bütün doğaya hakim olduğu için fırtınaları durdurabilir, çiçekleri açtırabilir. Ayrıca Anadolu tanrıçası olarak anılır, bu yüzden Anadolu’da Afrodit adına yapılmış bir sürü tapınak bulunur.

#### ATHENA
Zeus’un en gözde kızı olan Athena zeka, strateji ve barış tanrıçasıdır.

#### HERA
Zeus’un karısı olan Hera, evlilik tanrıçasıdır. Efsanelere göre çok güçlüdür ve bu gücünü evliliklerde ve doğumlarda kadınları korumakta kullanır.

#### APOLLON
Zeus’un oğlu Apollon, güzel sanatlar tanrısıdır ve elinde lir ve okla tasvir edilir. Apollon altın liriyle güzel müzikler çalar ve gümüş yayıyla oklarını istediği uzaklığa atar. Bir efsaneye göre nehir tanrısının kızı Daphne’ye aşık olur fakat Daphne Apollon’un aşkına karşılık vermez ve babasından yardım ister. Babası da kızını bir defne ağacına dönüştürür.


KAYNAK: GÖNLÜMÜZCE dergisi (ODTÜ Mezunları Dernegi Yayını ODTÜ’lüler Bülteni’nin Nisan 2016 sayısının ekidir.)

